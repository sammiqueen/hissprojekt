# Hissprojekt - Post Mortem
Samantha Ågren
2024-12-11

## Inledning

Målet med projektet var att under en period på cirka 2 månader skriva ett script i Programmeringsspråket Python med syfte att på ett trovärdigt sätt uppvisa hur en hissalgoritm skulle kunna se ut. Projektet genomfördes ensam genom programmering i Visual Studio Code, en IDE utvecklad av Microsoft. Genom projektet har målet med arbetet förändrats, från att inledningsvis inkludera en version av algoritmen konstruerad med Redstone-komponenter i spelet Minecraft till en version där detta omitterades till förmån för en snävare tidsplan.

## Bakgrund

Hissprojektet inleddes med ett studiebesök på en hissanläggning i centrala Umeå. Till detta stadie valdes hissen i läraringången på NTI Gymnasiet Umeå. Hissen som undersöktes hade 4 våningar, och ett test genomfördes för att undersöka hur hissen prioriterade olika våningar vid olika knapptryck. En algoritmbeskrivning nedtecknades över hur hissens grundläggande våningsväljarmetod fungerade. Denna algoritmbeskrivning användes sedan som grund i programmeringsstadiet av projektet.

Programmeringsstadiet inleddes med att ett flödeschema konstruerades, vilket på ett mer lättöverskådligt sätt beskrev hissens våningsväljande process. Efter ett initialt bakslag där en onödigt komplicerad metod användes för att beskriva algoritmen skrevs sedan den grundläggande metoden för hissens algoritm. Metoden fungerar genom att hela tiden ha en lista på nästföljande våningar hissen ska besöka, och genom att sortera den listan bestämmer algoritmen vilken våning hissen ska besöka härnäst. Scriptet är väldigt grundläggande i sitt utförande och det har inte lagts någon stor vikt vid mer avancerade funktioner. Om mer tid hade tillägnats projektet hade en bättre UI konstruerats för att interagera med hissalgoritmen på ett mer användarvänligt sätt.

## Positiva erfarenheter

Utvecklingsprocessen av algoritmen har varit intressant och gått framåt under projektet. Det finns ett tydligt upplift i lösningen på problemet, från den initiala komplicerade modellen till den nuvarande enklare lösningen. Det går även att se hur jag som programmerare har lärt mig mer om programmeringsspråket Python och fått en bättre förståelse för de inbyggda funktioner som finns i detta. 

## Negativa erfarenheter

Arbetet har inte varit särskilt effektivt, efter en tid i projektet tappades lite av motivationen till arbetet. Målet behövde revideras då det upptäcktes att tidsplanen inte räckte till för att genomföra det initiala målet. UIn är i klartext väldigt dålig, och det saknas många "QOL"-funktioner som skulle göra projektet mer tillgängligt för användaren.

## Sammanfattning

Projektet är slutfört på ett korrekt sätt, men det är inte särskilt vackert eller lättanvänt. Huvudfokuset är just hissalgoritmen, vilken fungerar på ett felfritt sätt i det nuvarande stadiet. Jag som utvecklare är relativt nöjd med projektet. Jag hade kunnat åstadkomma ett mycket bättre resultat om jag var mer motiverad att arbeta med projektet och hade haft mer tid på mig, men det resultat jag har producerat är på intet sätt otjänligt.